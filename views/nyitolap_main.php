<h1>Üdvözöljük a Város Statisztika honlapján!</h1>

<p>
    A területi statisztika területegységekhez, településekhez kötött adatokat szolgáltat a gazdasági, társadalmi és környezeti jelenségekről, folyamatokról, illetve közreműködik a területi lehatárolásokban. A területi statisztika célja, hogy területi részletességű adatok közreadásával biztosítsa a felhasználók tájékoztatását. Magában foglalja a régiók, vármegyék, járások, települések és a közigazgatási határoktól eltérő területegységek (pl. településen belüli georeferált adatok) helyzetének és fejlettségének részletes és átfogó statisztikáit. A területi statisztikai adatok alakulását negyedévente a Fókuszban a vármegyék, évente pedig a Területi statisztikai évkönyv és a TÉR-KÉP című kiadványainkban foglaljuk össze.
</p>

<img class=" img-center img-responsive img-margin" src="<?php echo SITE_ROOT; ?>img/varos1.jpg" alt="Debrecen">

<p>
    A Magyarország helységnévtára a települések közigazgatási beosztását és a főbb területszervezési változásokat tartalmazó adattár. Megtalálhatóak benne a helységek alapadatai, továbbá a lakónépesség, a lakásállomány, a terület, a nemzetiségi és a vallási megoszlás a népszámlálás adatai alapján, illetve a településrészek jellemzői irányítószám és települési jelleg szerint. A Területi atlasz keretein belül bemutatjuk Magyarország közigazgatási egységeit, az egyéb statisztikai célú területegységeket, a különböző magyar tipizálások, lehatárolások eredményeit, illetve a településnél kisebb területi egységeket is. Emellett kitekintést nyújtunk az Európai Unió területi osztályozására a NUTS-rendszerre is.
</p>

<p>
    A Térképes Interaktív Megjelenítő Alkalmazással (TIMEA) tematikus térképek készíthetők Magyarország különböző területi szintjeire. A választott statisztikai adat ábrázolására, illetve a területegységek kiválasztására számos beállítási és szűrési lehetőség áll rendelkezésre. Az adatok több évre visszamenőleg elérhetők, letölthetők, értelmezésüket módszertani információk segítik.
</p>

<p>
    Az árak alakulása a termelés és a fogyasztás mennyiségét, azok szerkezetét is befolyásolja. Az árstatisztikák jellemzően a forgalomba kerülő javak árának időbeli változását figyelik meg, de területi árindexek (pl. vásárlóerő-paritás) is léteznek. A fogyasztóiár-index a fogyasztói árak változását számszerűsíti, a termelőiár-indexek a termelők szemszögéből figyelik meg az árváltozást. Költség alapú árindexek is vannak (pl. mezőgazdaságra, munkaerőre), amelyek a termelési költségek időbeli alakulását mutatják. A külkereskedelmi árindexek a termékexport és -import áralakulásáról adnak információt. Az árak hosszabb, rövidebb időszakra vonatkozó változását a témakörben készült éves, illetve évközi elemzéseinkben mutatjuk be.
</p>

<img class="img-center img-responsive  img-margin" src="<?php echo SITE_ROOT; ?>img/varos2.jpg" alt="Pécs">

<p>
    A KSH csak az adószámmal rendelkező szervezeteknek képez statisztikai számjelet, amennyiben a statisztikai számjel képzéséhez a szervezet gazdálkodási formájától függő, közhiteles nyilvántartás vezetésére kötelezett hatóságtól az egyablakos rendszeren keresztül minden adat megérkezik a KSH-hoz. Bármelyik adat érvénytelensége, hiánya esetén a statisztikai számjel nem képezhető meg. A szervezet nem kerül be a KSH nyilvántartásába.
</p>
